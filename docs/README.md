# Parallell finbearbetning

Målet med finbearbetande 3D-verktygsbanor är att ta bort det material som lämnas kvar vid grovbearbetning och att producera en del som uppfyller kraven för måttnoggrannhet och ytfinhet.

Vid finbearbetning är parallella verktygsbanor så som visas på bilden vanligt förekommande. De kallas för parallella eftersom verktygsbanorna går parallellt med varandra, sett ovanifrån.

Parallella verktygsbanor beräknas snabbt och är tillförlitliga. De brukar däremot kräva ytterligare finbearbetningspass för att rensa upp ojämnheterna som blir kvar.

Ojämnheterna kan ses på figuren och är mest framträdande närmast en vägg. Mindre passageavstånd mellan verktygsbanor producerar mindre ojämnheter. Lägg märke till hur ojämnheterna varierar i profilhöjd beroende på topografin av delen.

Parallella verktygsbanor tenderar till att skapa stora ojämnheter vid branta väggar ungefär parallellt med verktygsbanans riktning. När verktyg förflyttas till nästa passage sänks avståndet ytterligare i Z på dessa väggar jämfört med på platta områden av detaljen. Ett sätt för att bearbeta bort dessa ojämnheter är att skapa ytterligare en parallell verktygsbanan som roteras 90 grader mot den första. Detta ökar däremot den totala körtiden för programmet avsevärt.

![enter image description here](https://lernia.itslearning.com/data/1821/C33240/Fr%C3%A4s/05-09-2014-1170059981.jpeg)
