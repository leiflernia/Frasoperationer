
# Planfräsning

Planfräsning är ofta den första bearbetningsoperationen man gör.  
Den används för att fräsa bort överskottsmaterial och för att fräsa klart den högsta plana ytan på delen.  
Beroende på hur mycket som ska tas bort kan flera grovbearbetningar krävas.  
En finbearbetning med ett mindre skärdjup ger en plan yta och god ytfinhet.

Använd en planfräs när det är möjligt förutom till de allra minsta detaljerna. Den stora diametern på planfräsar tillsammans med flera hårdmetallskär ger en mycket hög materialavverkning.

Höghastighetsloopar i övergångarna mellan bearbetningspassagerna resulterar i en flytande verktygsrörelse som ger mindre stress och slitage på CNC-maskinen.  
Regler för planfräsning  
Eftersom planfräsar inte är bra på att bearbeta nedåt ska verktygsbanan starta tillräckligt långt bort från arbetsstycket så att verktyget inte bearbetar nedåt i arbetsstycket.  
Var medveten om att sågade arbetsstycken kan variera avsevärt i tjocklek från ett stycke till ett annat, så mycket som 2 mm eller mer.  
När grovbearbetningspassager planeras bör men ha i åtanke för de värsta arbetsstyckenas maximala höjd och lägga till ytterligare grovbearbetning efter behov.  
Det är bättre att ha ett ”luftskär” eller två för de lägsta arbetsstyckena än att verktyget tar för mycket material från de högsta vilket kan medföra verktygsbrott eller att arbetsstycket förflyttas i skruvstycket eller fixturen.  


Verktygsbanor för planfräsning utnyttjar **inte radiekompensering**.  
![enter image description here](https://lernia.itslearning.com/data/1821/C33240/Fr%C3%A4s/04-09-2014-1672963340.png)

