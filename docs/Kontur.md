# 2D Kontur

Konturoperationer används för att grov- och finbearbeta yttre dimensioner, såsom visas i figuren.  
Använd radiekompensering G41 eller G42 så att verktygsbanan kan justeras vid maskinen.

Regler för konturfräsning  
Starta verktygsbanan utanför arbetsstycket för att låta radiekompenseringen vara helt i effekt för hela operationen. De kombinerade linjära-båg in/utgångarna som visas i figuren fungerar för de flesta konturer. Linjen är till för att aktivera/avaktivera kompensering, och bågarna gör att ingången in i arbetsstycket blir smidig.

Sätt ett värde för snabbmatningshöjden för att skapa frigång åt alla spännelement eller andra hinder mellan bearbetningarna.

Grovbearbeta väggarna och lämna en konstant tjocklek av material för en finbearbetningsoperation. Detta säkerställer även att ett jämnt bearbetningstryck görs på det slutliga måttet och därmed resulterar i en mer exakt färdig detalj.

Utöka skärdjup vid hela väggar till strax under den nedre kanten av väggarna, men vara noga med att inte skära i arbetsbordet eller i skruvstyckets hårda käftar! På så sätt kommer inget restmaterial blir kvar vid botten av väggarna när arbetsstycket vänds om för att bearbetas på den andra sidan.

Fräsverktyg skär bra i XY-riktningen, men inte så bra vid bearbetningsmatning i Z. Om möjligt bör verktyget sänkas ner utanför arbetsstycket för att undvika Z- rörelser ner i råmaterialet.

När bearbetning görs med flertalet olika skärdjup ska det sista passet göras vid det slutliga djupet för att ta bort eventuella märken efter tidigare bearbetningar.

För höga väggar bör man överväga att göra en extra finbearbetning. Detta så kallade ”nollskär” följer samma verktygsbana två gånger för att säkerställa att väggarna är helt släta och inte avsmalnande på grund av att skärtrycket har böjt verktyget under bearbetningen.

![enter image description here](https://lernia.itslearning.com/data/1821/C33240/Fr%C3%A4s/04-09-2014-2077620218.png)
