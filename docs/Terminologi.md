# Terminologi för 2D-verktygsbanor

Även om terminologin och arbetssättet varierar kraftigt, behöver all CAD/CAM-programvara samma grundläggande information för att fungera. Figuren visar parametrar som är vanliga för 2D- verktygsbanor.

Frigångshöjd är den första höjden verktygen förflyttas till på väg till starten av verktygsbanan. Den är vanligtvis satt till 25 mm ovanför arbetsstycket eftersom detta gör det lättare att se om verktygslängdskompensering är inställt på rätt sätt.

Snabbmatningshöjd är den andra höjden verktygen förflyttas till och är också höjden verktyget går till mellan olika operationer (om det inte sätts högre för frigång vid exempelvis spännjärn). Den är vanligtvis inställd till 5mm ovanför arbetsstyckets färdiga plana yta.

Matningshöjd är den sista höjden som verktygen förflyttas till innan bearbetningen påbörjas. Den är oftast satt till 0,5mm ovanför arbetsstycket. Inga snabbmatningar sker under denna höjd.

Arbetsstyckets topp är den övre ytan av den färdiga planade detaljen. Detta värde används som referensplan för djup.

Skärdjup är djupet av material som avlägsnas med varje skärpassage. Denna illustration visar en passage, men för större djup eller hårdare material, kan många passager behövas för att skära ner till det slutliga djupet.

Djup är det slutliga skärdjupet av bearbetningsoperationen.

Ansättningen (passageavståndet) anger hur mycket material som verktyget tar bort med varje passage i XY-riktning.

Sparat material i XY är materialet som ska vara kvar på den färdiga väggen i arbetsstycket och som tas bort av efterföljande operationer.

Sparat material i Z är materialet som ska vara kvar i botten på arbetsstycket och som tas bort av efterföljande operationer.

I figurerna visas snabbmatningar som streckade linjer och matningar visas som hela linjer.

![enter image description here](https://lernia.itslearning.com/data/1821/C33240/Fr%C3%A4s/04-09-2014-918315150.jpeg)
