# Fickfräsning

Verktygsbanor för fickfräsning används för att avlägsna överskottsmaterial. I figuren visas ett exempel på en spiralficka med en spiralingång.  
De flesta fickfräsningsoperationer genereras automatiskt i ett CAM-program.  
Radiekompensering är inte aktiverat vid grovbearbetning, men kan användas för en finbearbetning av väggarna.

Regler för fickfräsning  
Vid grovbearbetning bör en konstant tjocklek av material lämnas på väggarna och botten av fickan som sedan tas bort genom en finbearbetning.

Överväg att använda en grovbearbetande pinnfräs att ta bort det mesta av materialet. Dessa pinnfräsar kan ta bort material i en betydligt snabbare takt än pinnfräsar för finbearbetning. De lämnar en dålig ytfinhet på botten och på väggarna som måste finbearbetas med ett separat verktyg och operation.

Spiralformade rörelser är en bra metod för att mata ner i en ficka. Om utrymmet inte tillåter en spiralformad ingång kan antingen en borrande pinnfräs användas eller kan man mata ner verktyget genom ett befintligt hål, eller ett förborrat hål som skapats för detta ändamål. Förborrade hål måste vara minst 50% av verktygets diameter.

Fickfräsning med spiralformade verktygsbanor som börjar nära mitten av fickan och rör sig utåt motsols är bäst eftersom de får verktyget att ständigt bearbeta med medfräsning.

Använd endast radiekompensering vid avslutande finbearbetning.

Nästa sida kommer att visa en video med fickfräsning.

![enter image description here](https://lernia.itslearning.com/data/1821/C33240/Fr%C3%A4s/04-09-2014-1203321707.png)
